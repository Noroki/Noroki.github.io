<!DOCTYPE html>
<html lang="en-us">
    <head><meta charset='utf-8'>
<meta name='viewport' content='width=device-width, initial-scale=1'><meta name='description' content='昔時增廣賢文'><title>增廣賢文</title>

<link rel='canonical' href='https://noroki.github.io/p/%E5%A2%9E%E5%BB%A3%E8%B3%A2%E6%96%87/'>

<link rel="stylesheet" href="/scss/style.min.css"><meta property='og:title' content='增廣賢文'>
<meta property='og:description' content='昔時增廣賢文'>
<meta property='og:url' content='https://noroki.github.io/p/%E5%A2%9E%E5%BB%A3%E8%B3%A2%E6%96%87/'>
<meta property='og:site_name' content='泛物齋'>
<meta property='og:type' content='article'><meta property='article:section' content='Post' /><meta property='article:tag' content='增廣賢文' /><meta property='article:tag' content='漢語' /><meta property='article:published_time' content='2021-09-05T10:02:39&#43;08:00'/><meta property='article:modified_time' content='2021-09-05T10:02:39&#43;08:00'/><meta property='og:image' content='https://noroki.github.io/p/%E5%A2%9E%E5%BB%A3%E8%B3%A2%E6%96%87/cover0.jpg' />
<meta name="twitter:title" content="增廣賢文">
<meta name="twitter:description" content="昔時增廣賢文"><meta name="twitter:card" content="summary_large_image">
    <meta name="twitter:image" content='https://noroki.github.io/p/%E5%A2%9E%E5%BB%A3%E8%B3%A2%E6%96%87/cover0.jpg' />
	<link rel="shortcut icon" type="image/x-icon" href="/img/favicon.ico/" />
	<link rel="icon" type="image/png" sizes="32x32" href="/img/favicon-32x32.png" />
	<link rel="icon" type="image/png" sizes="16x16" href="/img/favicon-16x16.png" />
	<link rel="apple-touch-icon" type="image/png" sizes="180x180" href="/img/apple-touch-icon.png" />
	<link rel="bookmark" type="image/x-icon" href="/img/favicon.ico/" />

<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-206569142-1', 'auto');
	
	ga('send', 'pageview');
}
</script>
    </head>
    <body class="
    article-page has-toc
">
    <script>
        (function() {
            const colorSchemeKey = 'StackColorScheme';
            if(!localStorage.getItem(colorSchemeKey)){
                localStorage.setItem(colorSchemeKey, "light");
            }
        })();
    </script><script>
    (function() {
        const colorSchemeKey = 'StackColorScheme';
        const colorSchemeItem = localStorage.getItem(colorSchemeKey);
        const supportDarkMode = window.matchMedia('(prefers-color-scheme: dark)').matches === true;

        if (colorSchemeItem == 'dark' || colorSchemeItem === 'auto' && supportDarkMode) {
            

            document.documentElement.dataset.scheme = 'dark';
        } else {
            document.documentElement.dataset.scheme = 'light';
        }
    })();
</script>
<div class="container main-container flex 
    
        extended
    
">
    
        <div id="article-toolbar">
            <a href="https://noroki.github.io/" class="back-home">
                <svg xmlns="http://www.w3.org/2000/svg" class="icon icon-tabler icon-tabler-chevron-left" width="24" height="24" viewBox="0 0 24 24" stroke-width="2" stroke="currentColor" fill="none" stroke-linecap="round" stroke-linejoin="round">
  <path stroke="none" d="M0 0h24v24H0z"/>
  <polyline points="15 6 9 12 15 18" />
</svg>



                <span>Back</span>
            </a>
        </div>
    
<main class="main full-width">
    <article class="has-image main-article">
    <header class="article-header">
        <div class="article-image">
            <a href="/p/%E5%A2%9E%E5%BB%A3%E8%B3%A2%E6%96%87/">
                <img src="/p/%E5%A2%9E%E5%BB%A3%E8%B3%A2%E6%96%87/cover0_huba1963a38e50b004aff5287c185de991_111406_800x0_resize_q75_box.jpg"
                        srcset="/p/%E5%A2%9E%E5%BB%A3%E8%B3%A2%E6%96%87/cover0_huba1963a38e50b004aff5287c185de991_111406_800x0_resize_q75_box.jpg 800w, /p/%E5%A2%9E%E5%BB%A3%E8%B3%A2%E6%96%87/cover0_huba1963a38e50b004aff5287c185de991_111406_1600x0_resize_q75_box.jpg 1600w"
                        width="800" 
                        height="506" 
                        loading="lazy"
                        alt="Featured image of post 增廣賢文" />
                
            </a>
        </div>
    

    <div class="article-details">
    
    <header class="article-category">
        
            <a href="/categories/chn/" style="background-color: #FF0000; color: #fff;">
                CHN
            </a>
        
    </header>
    

    <h2 class="article-title">
        <a href="/p/%E5%A2%9E%E5%BB%A3%E8%B3%A2%E6%96%87/">增廣賢文</a>
    </h2>

    
    <h3 class="article-subtitle">
        昔時增廣賢文
    </h3>
    

    
    <footer class="article-time">
        
            <div>
                <svg xmlns="http://www.w3.org/2000/svg" class="icon icon-tabler icon-tabler-calendar-time" width="56" height="56" viewBox="0 0 24 24" stroke-width="2" stroke="currentColor" fill="none" stroke-linecap="round" stroke-linejoin="round">
  <path stroke="none" d="M0 0h24v24H0z"/>
  <path d="M11.795 21h-6.795a2 2 0 0 1 -2 -2v-12a2 2 0 0 1 2 -2h12a2 2 0 0 1 2 2v4" />
  <circle cx="18" cy="18" r="4" />
  <path d="M15 3v4" />
  <path d="M7 3v4" />
  <path d="M3 11h16" />
  <path d="M18 16.496v1.504l1 1" />
</svg>
                <time class="article-time--published">Sep 05, 2021</time>
            </div>
        

        
            <div>
                <svg xmlns="http://www.w3.org/2000/svg" class="icon icon-tabler icon-tabler-clock" width="24" height="24" viewBox="0 0 24 24" stroke-width="2" stroke="currentColor" fill="none" stroke-linecap="round" stroke-linejoin="round">
  <path stroke="none" d="M0 0h24v24H0z"/>
  <circle cx="12" cy="12" r="9" />
  <polyline points="12 7 12 12 15 15" />
</svg>



                <time class="article-time--reading">
                    3 minute read
                </time>
            </div>
        
    </footer>
    
</div>
</header>

    <section class="article-content">
    

<blockquote>
<p>不信但看筵中酒杯：先勸有錢人。<br />
- <cite>增廣賢文　34：14</cite></p>
</blockquote>

<h1 id="正文">正文</h1>

<p>昔時賢文，誨汝
<ruby>
    <rb>諄諄</rb>
    <rp>(</rp>
    <rt>zeon1 zeon1</rt>
    <rp>)</rp>
</ruby>
。集韻增廣，多見多聞。</p>

<p>觀今宜鑑<sup class="footnote-ref" id="fnref:9"><a href="#fn:9">1</a></sup>古，無古不成今。</p>

<p>知己知彼，<strong>將</strong><sup class="footnote-ref" id="fnref:1"><a href="#fn:1">2</a></sup>心比心。</p>

<p>酒逢知己飲，詩向會人吟。</p>

<p>相識滿天下，知己能幾人？</p>

<p>相逢好似初相識，到老終無怨恨心。</p>

<p>近水知魚性，近山識鳥音。</p>

<p>易漲易退山溪水，易反易覆小人心。</p>

<p>運去金成鐵，時來鐵似金。</p>

<p>讀書須用意，一字值千金。</p>

<p>逢人且説三分話，未可全抛一片心。</p>

<p>有意栽花花不發，無心插柳柳成陰。</p>

<p>畫虎畫皮難畫骨，知人知面不知心。</p>

<p>錢財如糞土，仁義值千金。</p>

<p>流水下灘非有意，白雲出
<ruby>
    <rb>岫</rb>
    <rp>(</rp>
    <rt>zau6</rt>
    <rp>)</rp>
</ruby>
本無心。</p>

<p>當時若不登髙望，誰信東流海<i>樣</i><sup class="footnote-ref" id="fnref:2"><a href="#fn:2">3</a></sup>深？</p>

<p>路遥<sup class="footnote-ref" id="fnref:3"><a href="#fn:3">4</a></sup>知馬力，事久見人心。</p>

<p>兩人一般心，<i>有</i><sup class="footnote-ref" id="fnref:4"><a href="#fn:4">5</a></sup>錢堪買金；</p>

<p>一人一般心，<i>無</i><sup class="footnote-ref" id="fnref:4"><a href="#fn:4">5</a></sup>錢難買針。</p>

<p>相見易得好，久住難爲人。</p>

<p>馬行無力皆因瘦，人不風流只為貧。</p>

<p>饒人不是癡漢，癡漢不會饒人。</p>

<p>是親不是親，非親却<sup class="footnote-ref" id="fnref:5"><a href="#fn:5">6</a></sup>是親。</p>

<p>美不美，鄉<sup class="footnote-ref" id="fnref:6"><a href="#fn:6">7</a></sup>中水；親不親，故鄉<sup class="footnote-ref" id="fnref:6"><a href="#fn:6">7</a></sup>人。</p>

<p>鶯花猶怕春光老，豈可教人枉度春？</p>

<p>相逢不飲空歸去，洞口桃花也笑人。</p>

<p>紅粉佳人休便<sup class="footnote-ref" id="fnref:7"><a href="#fn:7">8</a></sup>老，風流浪子莫教貧。</p>

<p>在家不會迎賓客，出路<sup class="footnote-ref" id="fnref:8"><a href="#fn:8">9</a></sup>方知少主人。</p>

<p>黃金<sup class="footnote-ref" id="fnref:10"><a href="#fn:10">10</a></sup>無假，阿魏無真<sup class="footnote-ref" id="fnref:11"><a href="#fn:11">11</a></sup>。</p>

<p>客來主不顧，應<nobr lang="zh-CN">恐</nobr><sup class="footnote-ref" id="fnref:12"><a href="#fn:12">12</a></sup>是癡人。<sup class="footnote-ref" id="fnref:13"><a href="#fn:13">13</a></sup></p>

<p>貧居鬧市無人問，富在深山有遠親。</p>

<p>誰人背後無人説，那<sup class="footnote-ref" id="fnref:14"><a href="#fn:14">14</a></sup>個<sup class="footnote-ref" id="fnref:15"><a href="#fn:15">15</a></sup>人前不説人？</p>

<p>有錢道眞語，無錢語不眞。
不信但看筵中酒，杯杯先敬有錢人。
鬧裏掙錢，靜處安身。
來如風雨，去似微塵。
長江後浪推前浪，世上新人趕舊人。
近水樓臺先得月，向陽花木早逢春。
古人不見今時月，今月曾經照古人。
先到爲君，後到爲臣。
莫道君行早，更有早行人。
莫信直中直，須防仁不仁。
山中有直樹，世上無直人。
自恨枝無葉，莫怨太陽偏。
萬般皆是命，半點不由人。
一年之計在於春，一日之計在於晨；一家之計在於和，一生之計在於勤。
責人之心責己，恕己之心恕人。
守口如甁，防意如城。
寧可人負我，切莫我負人。
再三須愼意，第一莫欺心。
虎生猶可近，人熟不堪親。
來説是非者，便是是非人。
遠水難救近火，遠親不如近鄰。
有茶有酒多兄弟，急難何曾見一人？
人情似紙張張薄，世事如棋局局新。
山中也有千年樹，世上難逢百歳人。
力微休負重，言輕莫勸人。
無錢休入衆，遭難莫尋親。
平生不做皺眉事，世上應無切齒人。
士乃國之寶，儒爲席上珍。
若要斷酒法，醒眼看醉人。
求人須求大丈夫，濟人須濟急時無。
渇時一滴如甘露，醉後添杯不如無。
久住令人賤，頻來親也疎。
酒中不語眞君子，財上分明大丈夫。
貧賤之交不可忘，糟糠之妻不下堂。
出家如初，成佛有餘。
積金千兩，不如明解經書。
養子不教如養驢，養女不教如養豬。
有田不耕倉廩虚，有書不讀子孫愚。
倉廩虚兮歳月乏，子孫愚兮禮義疎。
聽君一席話，勝讀十年書。
人不通今古，馬牛如襟裾。
茫茫四海人無數，哪箇男兒是丈夫？
白酒釀成縁好客，黃金散盡爲收書。
救人一命，勝造七級浮屠。
城門失火，殃及池魚。
庭前生瑞草，好事不如無。
欲求生富貴，須下死工夫。
百年成之不足，一旦敗之有餘。
人心似鐵，官法如爐。
善化不足，惡化有餘。
水太淸則無魚，人至察則無徒。
知者減半，省者全無。
在家由父，出嫁從夫。
癡人畏婦，賢女敬夫。
是非終日有，不聽自然無。
寧可正而不足，不可邪而有餘。
寧可信其有，不可信其無。
竹籬茅舍風光好，道院僧堂終不如。
命裏有時終須有，命裏無時莫強求。
道院迎仙客，書堂隱相儒。
庭栽棲鳳竹，池養化龍魚。
結交須勝己，似我不如無。
但看三五日，相見不如初。
人情似水分髙下，世事如雲任巻舒。
會説説都是，不會説無禮。
磨刀恨不利，刀利傷人指。
求財恨不得，財多害自己。
知足常足，終身不辱。
知止常止，終身不恥。
有福傷財，無福傷己。
差之毫釐，失之千里。
若登髙必自卑，若渉遠必自邇。
三思而行，再思可矣。
使口不如親爲，求人不如求己。
小時是兄弟，長大各鄕里。
妬財莫妬食，怨生莫怨死。
人見白頭嗔，我見白頭喜。
多少少年亡，不到白頭死。
牆有縫，壁有耳。
好事不出門，惡事傳千里。
若要人不知，除非己莫爲。
爲人不做虧心事，半夜敲門心不驚。
賊是小人，知過君子。
君子固窮，小人窮斯濫也。
貧窮自在，富貴多憂。
不以我爲德，反以我爲仇。
寧向直中取，不可曲中求。
人無遠慮，必有近憂。
知我者謂我心憂，不知我者謂我何求？
晴天不肯去，只待雨淋頭。
成事莫説，覆水難收。
是非只爲多開口，煩惱皆因強出頭。
忍得一時之氣，免得百日之憂。
近來學得烏龜法，得縮頭時且縮頭。
懼法朝朝樂，欺公日日憂。
人生一世，草生一春。
黑髮不知勤學早，白首方悔讀書遲。
月過十五光明少，人到中年萬事休。
兒孫自有兒孫福，莫爲兒孫作馬牛。
爲人莫做千年計，三十河東四十西。
人生不滿百，常懷千歳憂。
今朝有酒今朝醉，明日愁來明日憂。
路逢險處難迴避，事到頭來不自由。
藥能醫假病，酒不解眞愁。
人貧不語，水平不流。
一家有女百家求，一馬不行百馬憂。
有花方酌酒，無月不登樓。
三杯通大道，一醉解千愁。
深山畢竟藏猛虎，大海終須納細流。
惜花須檢點，愛月不梳頭。
大抵選他肌骨好，不擦紅粉也風流。
受恩深處宜先退，得意濃時便可休。
莫待是非來入耳，從前恩愛反爲仇。
留得五湖明月在，不愁無處下金鉤。
休別有魚處，莫戀淺灘頭。
去時終須去，再三留不住。
忍一句，息一怒，饒一著，退一歩。
三十不豪，四十不富，五十將來尋死路。
生不論魂，死不認屍。
一寸光陰一寸金，寸金難買寸光陰。
父母恩深終有別，夫妻義重也分離。
人生似鳥同林宿，大限來時各自飛。
人善被人欺，馬善被人騎。
人無橫財不富，馬無野草不肥。
人惡人怕天不怕，人善人欺天不欺。
善惡到頭終有報，只爭來早與來遲。
黃河尙有澄淸日，豈可人無得運時。
得寵思辱，安居慮危。
唸-{唸}有如臨敵日，心心常似過橋時。
英雄行險道，富貴似花枝。
人情莫道春光好，只怕秋來有冷時。
送君千里，終須一別。
但將冷眼看螃蟹，看你橫行到幾時。
見事莫説，問事不知。
閒事休管，無事早歸。
假緞染就眞紅色，也被旁人説是非。
善事可作，惡事莫爲。
許人一物，千金不移。
龍生龍子，虎生豹兒。
龍游淺水遭蝦戲，虎落平陽被犬欺。
一舉首登龍虎榜，十年身到鳳凰池。
十年窗下無人問，一舉成名天下知。
酒債尋常行處有，人生七十古來稀。
養兒待老，積穀防飢。
鷄豚狗彘之畜，無失其時。數家之口，可以無飢矣。
當家纔知鹽米貴，養子方知父母恩。
常將有日思無日，莫把無時當有時。
樹欲靜而風不止，子欲養而親不待。
時來風送滕王閣，運去雷轟薦福碑。
入門休問榮枯事，觀看容顏便得知。
官淸書吏瘦，神靈廟祝肥。
息卻雷霆之怒，罷卻虎狼之威。
饒人算人之本，輸人算人之機。
好言難得，惡語易施。
一言旣出，駟馬難追。
道吾好者是吾賊，道吾惡者是吾師。
路逢俠客須呈劍，不是才人莫獻詩。
三人同行，必有我師焉，擇其善者而從之，其不善者而改之。
欲昌和順須爲善，要振家聲在讀書。
少壯不努力，老大徒傷悲。
人有善願，天必佑之。
莫飲卯時酒，昏昏醉到酉。
莫罵酉時妻，一夜受孤淒。
種麻得麻，種豆得豆。
天眼恢恢，疎而不漏。
見官莫向前，做客莫在後。
寧添一斗，莫添一口。
螳螂捕蟬，豈知黃雀在後。
不求金玉重重貴，但願兒孫箇箇賢。
一日夫妻，百世姻縁。
百世修來同船渡，千世修來共枕眠。
殺人一萬，自損三千。
傷人一語，利如刀割。
枯木逢春猶再發，人無兩度再少年。
未晩先投宿，鷄鳴早看天。
將相胸前堪走馬，公侯肚裏好撐船。
富人思來年，窮人想眼前。
世上若要人情好，賒去物件莫取錢。
死生有命，富貴在天。
撃石原有火，不撃乃無煙。
爲學始知道，不學亦徒然。
莫笑他人老，終須還到老。
和得鄰里好，猶如拾片寶。
但能依本分，終須無煩惱。
大家做事尋常，小家做事慌張。
大家禮義教子弟，小家兇惡訓兒郎。
君子愛財，取之有道。
貞婦愛色，納之以禮。
善有善報，惡有惡報。
不是不報，日子不到。
萬惡淫爲首，百善孝當先。
人而無信，不知其可也。
一人道虚，千人傳實。
凡事要好，須問三老。
若爭小可，便失大道。
家中不和鄰里欺，鄰里不和説是非。
年年防饑，夜夜防盜。
學者是好，不學不好。
學者如禾如稻，不學者如蒿如草。
遇飲酒時須飲酒，得髙歌處且髙歌。
因風吹火，用力不多。
不因漁父引，怎得見波濤。
無求到處人情好，不飲從他酒價髙。
知事少時煩惱少，識人多處是非多。
入山不怕傷人虎，只怕人情兩面刀。
強中更有強中手，惡人須用惡人磨。
會使不在家豪富，風流不用著衣多。
光陰似箭，日月如梭。
天時不如地利，地利不如人和。
黃金未爲貴，安樂值錢多。
世上萬般皆下品，思量唯有讀書髙。
世間好語書説盡，天下名山僧佔多。
爲善最樂，作惡難逃。
羊有跪乳之恩，鴉有反哺之義。
孝順還生孝順子，忤逆還生忤逆兒。
不信但看檐前水，點點滴滴舊池窩。
你急他未急，人閒心不閒。
隱惡揚善，執其兩端。
妻賢夫禍少，子孝父心寬。
旣墜釜甑，反顧無益。
翻覆之水，收之實難。
人生知足何時足，人老偸閒且是閒。
但有緑楊堪繫馬，處處有路通長安。
見者易，學者難。莫將容易得，便作等閒看。
厭靜還思喧，嫌喧又憶山。
自從心定後，無處不安然。
用心計較般般錯，退歩思量事事難。
道路各別，養家一般。
從儉入奢易，從奢入儉難。
知音説與知音聽，不是知音莫與彈。
點石化爲金，人心猶未足。
信了賭，賣了屋。
他人觀花，不渉你目。
他人碌碌，不渉你足。
誰人不愛子孫賢，誰人不愛千鍾粟。
奈五行，不是這般題目。
莫把眞心空計較，兒孫自有兒孫福。
書到用時方恨少，事非經過不知難。
天下無不是的父母，世上最難得者兄弟。
與人不和，勸人養鵝；與人不睦，勸人架屋。
但行好事，莫問前程。
河狹水激，人急計生。
明知山有虎，莫向虎山行。
路不行不到，事不爲不成。
人不勸不善，鐘不打不鳴。
無錢方斷酒，臨老始看經。
點塔七層，不如暗處一燈。
堂上二老是活佛，何用靈山朝世尊。
萬事勸人休瞞昧，舉頭三尺有神明。
但存方寸土，留與子孫耕。
滅卻心頭火，剔起佛前燈。
惺惺常不足，懵懵作公卿。
衆星朗朗，不如孤月獨明。
兄弟相害，不如自生。
合理可作，小利莫爭。
牡丹花好空入目，棗花雖小結實成。
欺老莫欺小，欺人心不明。
隨分耕鋤收地利，他時飽滿謝蒼天。
得忍且忍，得耐且耐。不忍不耐，小事成大。
相論逞英雄，家計漸漸退。
賢婦令夫貴，惡婦令夫敗。
一人有慶，兆民咸賴。
人老心未老，人窮志莫窮。
人無千日好，花無百日紅。
黃蜂一口針，橘子兩邊分。
世間痛恨事，最毒淫婦心。
殺人可恕，情理難容。
乍富不知新受用，乍貧難改舊家風。
座上客常滿，樽中酒不空。
屋漏更遭連夜雨，行船又遇打頭風。
筍因落籜方成竹，魚爲奔波始化龍。
記得少年騎竹馬，看看又是白頭翁。
禮義生於富足，盜賊出於貧窮。
天上衆星皆拱北，世間無水不朝東。
士爲知己者死，女爲悅己者容。
色即是空，空即是色。
君子安貧，達人知命。
良藥苦口利於病，忠言逆耳利於行。
順天者存，逆天者亡。
有縁千里來相會，無縁對面不相逢。
有福者昌，無福者亡。
人爲財死，鳥爲食亡。
夫妻相合好，琴瑟與笙簧。
紅粉易粧嬌態女，無錢難作好兒郎。
有兒貧不久，無子富不長。
善必壽老，惡必早亡。
爽口食多偏作藥，快心事過恐生殃。
富貴定要安本分，貧窮不必枉思量。
畫水無風空作浪，繡花雖好不聞香。
貪他一斗米，失卻半年糧。
爭他一腳豚，反失一肘羊。
龍歸晩洞雲猶濕，麝過春山草木香。
平生只會量人短，何不回頭把自量。
見善如不及，見惡如探湯。
人貧志短，馬瘦毛長。
自家心裏急，他人未知忙。
貧無達士將金贈，病有髙人説藥方。
觸來莫與説，事過心淸涼。
秋至滿山多秀色，春來無處不花香。
凡人不可貌相，海水不可斗量。
淸淸之水，爲土所妨。濟濟之士，爲酒所傷。
蒿草之下，或有蘭香。茅茨之屋，或有侯王。
無限朱門生餓殍，幾多白屋出公卿。
醉裏乾坤大，壺中日月長。
拂石坐來春衫冷，踏花歸去馬蹄香。
萬事前身定，浮生空自忙。
千里送毫毛，禮輕仁義重。
叫月子規喉舌冷，宿花蝴蝶夢魂香。
一言不中，千言不用。
一人傳虚，百人傳實。
萬金良藥，不如無疾。
千里送鵝毛，禮輕情義重。
世事明如鏡，前程暗似漆。
君子懷刑，小人懷惠。
架上碗兒輪流轉，媳婦自有做婆時。
光陰黃金難買，一世如駒過隙。
良田萬頃，日食一升。
大廈千間，夜眠八尺。
千經萬典，孝義爲先。
天上人間，方便第一。
一字入公門，九牛拔不出。
八字衙門向南開，有理無錢莫進來。
欲求天下事，須用世間財。
富從升合起，貧因不算來。
近河不得枉使水，近山不得枉燒柴。
家中無才子，官從何處來。
慈不掌兵，義不掌財。
一夫當關，萬夫莫開。
萬事不由人計較，一生都是命安排。
白雲本是無心物，卻被淸風引出來。
急行慢行，前程只有多少路。
命中只有如許財，絲毫不可有閃失。
人間私語，天聞若雷。
暗室虧心，神目如電。
一毫之惡，勸人莫作。一毫之善，與人方便。
欺人是禍，饒人是福。天眼恢恢，報應甚速。
聖賢言語，神欽鬼伏。
人各有心，心各有見。
口説不如身逢，耳聞不如目見。
見人富貴生歡喜，莫把心頭似火燒。
養軍千日，用在一朝。
國淸才子貴，家富小兒驕。
利刀割體痕易合，惡語傷人恨不消。
公道世間唯白髮，貴人頭上不曾饒。
有錢堪出衆，無衣懶出門。
爲官須作相，及第必爭先。
苗從地發，樹向枝分。
宅裏燃火，煙氣成雲。
以直報怨，知恩報恩。
紅顔今日雖欺我，白髮他時不放君。
父子和而家不退，兄弟和而家不分。
一片雲間不相識，三千里外卻逢君。
官有正條，民有和約。
閒時不燒香，急時抱佛腳。
幸生太平無事日，恐逢年老不多時。
國亂思良將，家貧思賢妻。
池塘積水須防旱，田地勤耕足養家。
根深不怕風搖動，樹正無愁月影斜。
爭得貓兒，失卻牛腳。
愚者千慮，必有一得，智者千慮，必有一失。
始吾於人也，聽其言而信其行。
今吾於人也，聽其言而觀其行。
哪箇梳頭無亂髮，情人眼裏出西施。
珠沉淵而川媚，玉韞石而山輝。
夕陽無限好，只恐不多時。
久旱逢甘霖，他鄕遇故知；洞房花燭夜，金榜題名時。
惜花春起早，愛月夜眠遲。
掬水月在手，弄花香滿衣。
桃紅李白薔薇紫，問著東君總不知。
教子教孫須教義，栽桑栽柘少栽花。
休念故鄕生處好，受恩深處便爲家。
學在一人之下，用在萬人之上。
一日爲師，終生爲父。
忘恩負義，禽獸之徒。
勸君莫將油炒菜，留與兒孫夜讀書。
書中自有千鍾粟，書中自有顔如玉。
莫怨天來莫怨人，五行八字命生成。
莫怨自己窮，窮要窮得乾凈；莫羨他人富，富要富得淸髙。
別人騎馬我騎驢，仔細思量我不如，
待我回頭看，還有挑腳漢。
路上有飢人，家中有賸飯。
積德與兒孫，要廣行方便。
作善鬼神欽，作惡遭天遣。
積錢積穀不如積德，買田買地不如買書。
一日春工十日糧，十日春工半年糧。
疎懶人沒喫，勤儉糧滿倉。
人親財不親，財利要分淸。
十分伶俐使七分，常留三分與兒孫，
若要十分都使盡，遠在兒孫近在身。
君子樂得做君子，小人枉自做小人。
好學者則庶民之子爲公卿，不好學者則公卿之子爲庶民。
惜錢莫教子，護短莫從師。
記得舊文章，便是新舉子。
人在家中坐，禍從天上落。
但求心無愧，不怕有後災。
只有和氣去迎人，哪有相打得太平。
忠厚自有忠厚報，豪強一定受官刑。
人到公門正好修，留些陰德在後頭。
爲人何必爭髙下，一旦無命萬事休。
山髙不算髙，人心比天髙。
白水變酒賣，還嫌豬無糟。
貧寒休要怨，寶貴不須驕。
善惡隨人作，禍福自己招。
奉勸君子，各宜守己。
只此呈示，萬無一失。</p>

<h1 id="後記">後記</h1>

<p>此文獻給敬愛的爺爺。</p>

<p>他親手交給我這本增廣賢文，教會我許多做人哲理。當初剛剛拿到這本書時，是愛不釋手地品讀。直到如今，每當讀着本書的每個字，都會想起爺爺用手指着書上的字，一邊讀給我聽的身影。</p>
<div class="footnotes">

<hr />

<ol>
<li id="fn:9">原文作「鑑」，維基作「鑒」。
 <a class="footnote-return" href="#fnref:9"><sup>[return]</sup></a></li>
<li id="fn:1">待考。
 <a class="footnote-return" href="#fnref:1"><sup>[return]</sup></a></li>
<li id="fn:2">原文作「樣」，維基作「洋」。待考。
 <a class="footnote-return" href="#fnref:2"><sup>[return]</sup></a></li>
<li id="fn:3">原文作「遥」，維基作「遙」。
 <a class="footnote-return" href="#fnref:3"><sup>[return]</sup></a></li>
<li id="fn:4">原文疑誤作相反，待考。
 <a class="footnote-return" href="#fnref:4"><sup>[return]</sup></a></li>
<li id="fn:5">原文作「却」，維基作「卻」。
 <a class="footnote-return" href="#fnref:5"><sup>[return]</sup></a></li>
<li id="fn:6">原文作「鄉」，維基作「鄕」。
 <a class="footnote-return" href="#fnref:6"><sup>[return]</sup></a></li>
<li id="fn:7">原文作「便」，維基作「使」。
 <a class="footnote-return" href="#fnref:7"><sup>[return]</sup></a></li>
<li id="fn:8">原文作「路」，維基作「外」。
 <a class="footnote-return" href="#fnref:8"><sup>[return]</sup></a></li>
<li id="fn:10">原文作「金」，維基作「芩」。
 <a class="footnote-return" href="#fnref:10"><sup>[return]</sup></a></li>
<li id="fn:11">原文作「真」，維基作「眞」。
 <a class="footnote-return" href="#fnref:11"><sup>[return]</sup></a></li>
<li id="fn:12">原文作「<nobr lang="zh-CN">恐</nobr>」，維基作「<nobr lang="zh-HK">恐</nobr>」。
 <a class="footnote-return" href="#fnref:12"><sup>[return]</sup></a></li>
<li id="fn:13">維基作「客來主不顧，自是無良賓；良賓主不顧，應<nobr lang="zh-HK">恐</nobr>是癡人。」
 <a class="footnote-return" href="#fnref:13"><sup>[return]</sup></a></li>
<li id="fn:14">原文作「那」，維基作「哪」。
 <a class="footnote-return" href="#fnref:14"><sup>[return]</sup></a></li>
<li id="fn:15">原文作「個」，維基作「箇」。
 <a class="footnote-return" href="#fnref:15"><sup>[return]</sup></a></li>
</ol>
</div>

</section>


    <footer class="article-footer">
    
    <section class="article-tags">
        
            <a href="/tags/%E5%A2%9E%E5%BB%A3%E8%B3%A2%E6%96%87/">增廣賢文</a>
        
            <a href="/tags/%E6%BC%A2%E8%AA%9E/">漢語</a>
        
    </section>


    
    <section class="article-copyright">
        <svg xmlns="http://www.w3.org/2000/svg" class="icon icon-tabler icon-tabler-copyright" width="24" height="24" viewBox="0 0 24 24" stroke-width="2" stroke="currentColor" fill="none" stroke-linecap="round" stroke-linejoin="round">
  <path stroke="none" d="M0 0h24v24H0z"/>
  <circle cx="12" cy="12" r="9" />
  <path d="M14.5 9a3.5 4 0 1 0 0 6" />
</svg>



        <span>Licensed under CC BY-NC-SA 4.0</span>
    </section>
    </footer>


    
</article>

    <aside class="related-contents--wrapper">
    
    
        <h2 class="section-title">Related contents</h2>
        <div class="related-contents">
            <div class="flex article-list--tile">
                
                    
<article class="has-image">
    <a href="/p/%E5%9B%9B%E5%B7%9D%E5%AE%9C%E8%B3%93%E8%A9%B1%E9%9F%B3%E7%B3%BB/">
        
        
            <div class="article-image">
                <img src="/p/%E5%9B%9B%E5%B7%9D%E5%AE%9C%E8%B3%93%E8%A9%B1%E9%9F%B3%E7%B3%BB/creeper0.9890400cae769f3a5fbd29e6b27b936b_hu1db64bdf2fb7d6994985b5afb94cab53_748900_250x150_fill_q75_box_smart1.jpeg" 
                        width="250" 
                        height="150" 
                        loading="lazy" 
                        data-key="" 
                        data-hash="md5-mJBADK52nzpfvSnmsnuTaw==">
                
            </div>
        

        <div class="article-details">
            <h2 class="article-title">四川宜賓話音系</h2>
        </div>
    </a>
</article>
                
                    
<article class="has-image">
    <a href="/p/%E8%82%87%E6%85%B6%E6%96%B9%E8%A8%80%E7%94%AB%E8%8D%89%E9%9F%B3%E5%B0%8F%E8%A8%98/">
        
        
            <div class="article-image">
                <img src="/p/%E8%82%87%E6%85%B6%E6%96%B9%E8%A8%80%E7%94%AB%E8%8D%89%E9%9F%B3%E5%B0%8F%E8%A8%98/cover.45c585f455b8441d58b2f7063fc206e4_hudabadee6bb8a747ce162487082433f03_59437_250x150_fill_q75_box_smart1.jpeg" 
                        width="250" 
                        height="150" 
                        loading="lazy" 
                        data-key="" 
                        data-hash="md5-RcWF9FW4RB1YsvcGP8IG5A==">
                
            </div>
        

        <div class="article-details">
            <h2 class="article-title">肇慶方言甫草音小記</h2>
        </div>
    </a>
</article>
                
                    
<article class="has-image">
    <a href="/p/%E6%B8%AF%E6%8B%BC%E8%BD%89%E5%AF%AB%E8%A6%8F%E5%89%87/">
        
        
            <div class="article-image">
                <img src="/p/%E6%B8%AF%E6%8B%BC%E8%BD%89%E5%AF%AB%E8%A6%8F%E5%89%87/Koishi.e98ced6ca83f36cef70eaee9d2a44280_hudfbfdd098160384d86c304c65b5112c0_4773214_250x150_fill_q75_box_smart1.jpg" 
                        width="250" 
                        height="150" 
                        loading="lazy" 
                        data-key="" 
                        data-hash="md5-6YztbKg/Ns73Dq7p0qRCgA==">
                
            </div>
        

        <div class="article-details">
            <h2 class="article-title">港拼轉寫規則</h2>
        </div>
    </a>
</article>
                
            </div>
        </div>
    
</aside>

     
     
        
    <div class="disqus-container">
    <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "noroki" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
</div>

<style>
    .disqus-container {
        background-color: var(--card-background);
        border-radius: var(--card-border-radius);
        box-shadow: var(--shadow-l1);
        padding: var(--card-padding);
    }
</style>

<script>
    window.addEventListener('onColorSchemeChange', (e) => {
        if (DISQUS) {
            DISQUS.reset({
                reload: true
            });
        }
    })
</script>

    

    <footer class="site-footer">
    <section class="copyright">
        &copy; 
        
        2021 泛物齋
    </section>
    
    <section class="powerby">
        
            Owned by Noroki Kokoromimi <br/>
        Built with <a href="https://gohugo.io/" target="_blank" rel="noopener">Hugo</a> <br />
        Theme <b><a href="https://github.com/CaiJimmy/hugo-theme-stack" target="_blank" rel="noopener" data-version="3.2.0">Stack</a></b> designed by <a href="https://jimmycai.com" target="_blank" rel="noopener">Jimmy</a>
    </section>
</footer>


    
<div class="pswp" tabindex="-1" role="dialog" aria-hidden="true">

    
    <div class="pswp__bg"></div>

    
    <div class="pswp__scroll-wrap">

        
        <div class="pswp__container">
            <div class="pswp__item"></div>
            <div class="pswp__item"></div>
            <div class="pswp__item"></div>
        </div>

        
        <div class="pswp__ui pswp__ui--hidden">

            <div class="pswp__top-bar">

                

                <div class="pswp__counter"></div>

                <button class="pswp__button pswp__button--close" title="Close (Esc)"></button>

                <button class="pswp__button pswp__button--share" title="Share"></button>

                <button class="pswp__button pswp__button--fs" title="Toggle fullscreen"></button>

                <button class="pswp__button pswp__button--zoom" title="Zoom in/out"></button>

                
                
                <div class="pswp__preloader">
                    <div class="pswp__preloader__icn">
                        <div class="pswp__preloader__cut">
                            <div class="pswp__preloader__donut"></div>
                        </div>
                    </div>
                </div>
            </div>

            <div class="pswp__share-modal pswp__share-modal--hidden pswp__single-tap">
                <div class="pswp__share-tooltip"></div>
            </div>

            <button class="pswp__button pswp__button--arrow--left" title="Previous (arrow left)">
            </button>

            <button class="pswp__button pswp__button--arrow--right" title="Next (arrow right)">
            </button>

            <div class="pswp__caption">
                <div class="pswp__caption__center"></div>
            </div>

        </div>

    </div>

</div><script 
                src="https://cdn.jsdelivr.net/npm/photoswipe@4.1.3/dist/photoswipe.min.js"integrity="sha256-ePwmChbbvXbsO02lbM3HoHbSHTHFAeChekF1xKJdleo="crossorigin="anonymous"
                defer="true"
                >
            </script><script 
                src="https://cdn.jsdelivr.net/npm/photoswipe@4.1.3/dist/photoswipe-ui-default.min.js"integrity="sha256-UKkzOn/w1mBxRmLLGrSeyB4e1xbrp4xylgAWb3M42pU="crossorigin="anonymous"
                defer="true"
                >
            </script><link 
                rel="stylesheet" 
                href="https://cdn.jsdelivr.net/npm/photoswipe@4.1.3/dist/default-skin/default-skin.css"integrity="sha256-c0uckgykQ9v5k&#43;IqViZOZKc47Jn7KQil4/MP3ySA3F8="crossorigin="anonymous"
            ><link 
                rel="stylesheet" 
                href="https://cdn.jsdelivr.net/npm/photoswipe@4.1.3/dist/photoswipe.css"integrity="sha256-SBLU4vv6CA6lHsZ1XyTdhyjJxCjPif/TRkjnsyGAGnE="crossorigin="anonymous"
            >

            </main>
    
        <aside class="sidebar right-sidebar sticky">
            <section class="widget archives">
                <div class="widget-icon">
                    <svg xmlns="http://www.w3.org/2000/svg" class="icon icon-tabler icon-tabler-hash" width="24" height="24" viewBox="0 0 24 24" stroke-width="2" stroke="currentColor" fill="none" stroke-linecap="round" stroke-linejoin="round">
  <path stroke="none" d="M0 0h24v24H0z"/>
  <line x1="5" y1="9" x2="19" y2="9" />
  <line x1="5" y1="15" x2="19" y2="15" />
  <line x1="11" y1="4" x2="7" y2="20" />
  <line x1="17" y1="4" x2="13" y2="20" />
</svg>



                </div>
                <h2 class="widget-title section-title">Table of contents</h2>
                
                <div class="widget--toc">
                    <nav id="TableOfContents">
<ul>
<li><a href="#正文">正文</a></li>
<li><a href="#後記">後記</a></li>
</ul>
</nav>
                </div>
            </section>
        </aside>
    

        </div>
        <script 
                src="https://cdn.jsdelivr.net/npm/node-vibrant@3.1.5/dist/vibrant.min.js"integrity="sha256-5NovOZc4iwiAWTYIFiIM7DxKUXKWvpVEuMEPLzcm5/g="crossorigin="anonymous"
                defer="false"
                >
            </script><script type="text/javascript" src="/ts/main.js" defer></script>
<script>
    (function () {
        const customFont = document.createElement('link');
        customFont.href = "https://fonts.googleapis.com/css2?family=Lato:wght@300;400;700&display=swap";

        customFont.type = "text/css";
        customFont.rel = "stylesheet";

        document.head.appendChild(customFont);
    }());
</script>

    </body>
</html>
